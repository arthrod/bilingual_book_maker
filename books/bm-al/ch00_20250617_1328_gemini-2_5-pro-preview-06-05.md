# Falënderime

Të shkruash një libër të këtyre përmasave është një sipërmarrje madhore, e mundshme vetëm falë një mbështetjeje të jashtëzakonshme.

Fillimisht, dua të falënderoj të gjithë ata që u përfshinë drejtpërdrejt në realizimin e këtij libri. Bashkëshorti im, Mohamed Badran, më dha një ndihmë të paçmuar me redaktimin strukturor dhe komentet e tij paraprake, duke garantuar kështu një lexim sa më të rrjedhshëm. Joakim Book, në cilësinë e tij si historian profesionist i çështjeve monetare, kreu një punë redaktuese e kërkimore të thelluar, duke e rritur ndjeshëm cilësinë e librit.

Libri përmban mbi 400 referenca dhe është fryt i punës së njerëzve të panumërt, të së shkuarës e të së tashmes, të cilët kanë ndikuar në realizimin e tij. Vlen të theksohet se disa nga veprat e cituara, me të cilat *nuk pajtohem*, i konsideroj po aq të rëndësishme nga këndvështrimi kërkimor sa edhe ato me të cilat pajtohem, pasi ndihmojnë për të vënë në provë idetë dhe për të qartësuar përfundimet. Duke qenë se është e pamundur t'i përmend të gjithë këtu, e ftoj lexuesin t'u hedhë një sy shënimeve dhe bibliografisë. U jam thellësisht mirënjohëse të gjithë autorëve për materialet e botuara që kam cituar ose prej të cilave jam frymëzuar.

Përveç autorëve të mëdhenj të historisë, ndikimi i të cilëve është i gjithëpranishëm, disa nga shkrimtarët, investitorët, humanistët dhe/ose drejtuesit e biznesit bashkëkohorë, puna e të cilëve ka qenë ndër më të cituarat dhe me më shumë ndikim për këtë libër, janë: Alex Gladstein, Ray Dalio, Stanley Druckenmiller, Barry Eichengreen, George Selgin, Luke Gromen, Saifedean Ammous, Nick Szabo, Adam Back, Elizabeth Stark, Michael Saylor, Jeff Booth, John Pfeffer, Caitlin Long, Gigi, Nic Carter, Obi Nwosu, Yan Pritzker dhe Anita Posch.

Fitimet nga shitja e një mijë kopjeve të para do t'i dhurohen Fondacionit për të drejtat e njeriut, i cili, përveçse ndihmon njerëzit, ka qenë edhe një burim i vlefshëm për punën time kërkimore.